# FamilyMarkup

Виняткова мова по створенню родинного дерева будь-якої складності. Основою мови є імена і прізвища.

```fml
Мельник

Матвій + Ольга =
Василь
Марія
```

Одразу зрозуміло, що `Матвій` та `Ольга` - батьки (знак `+` позначає, що вони саме одружені), а `Василь` і `Марія` - їх діти (про що позначає знак `=`).

У FamilyMarkup немає ключових слів зовсім. Це зроблено задля того, щоб не було необхідності перемикатися між мовами на клавіатурі.

## Складові мови

- [Прізвище](#прізвище)
  - [Варіанти напису прізвища](#варіанти-напису-прізвища)
- [Імʼя](#імʼя)
  - [Варіанти напису імені](#варіанти-напису-імені)
  - [Зміна прізвища](#зміна-прізвища)
  - [Посилання на імʼя](#посилання-на-імʼя)
  - [Імʼя під питанням](#імʼя-під-питанням)
- [Відносини](#відносини)
  - [Звичайні відносини](#звичайні-відносини)
  - [Сімейні відносини](#сімейні-відносини)
  - [Розділові знаки](#розділові-знаки)
  - [Знаки відношення](#знаки-відношення)
- [Коментарі](#коментарі)

## Прізвище

Окреме слово з великої літери, на початку файлу або відокремлене порожніми рядками, вважається **прізвищем** і початком опису родини під цим прізвищем.

```fml
Мельник

Матвій + Ольга =
Василь

Василь + Анна

Бойко

Олександр + Софія =
Злата
```

Вище описано дві родини: `Мельник` та `Бойко`. У родині `Мельників` описано дві сімʼї, а у `Бойків` лише одна. Видно, що `Василь` поки лише одружився і дітей не має.

## Варіанти напису прізвища

Бувають випадки, коли у прізвища є декілька варіантів напису. Наприклад написання іншою мовою або буває, що до якогось періоду родина мала одне прізвище, а потім змінила його на інше. У таких випадках варінти записують через кому у дужках.

```fml
Іванов (Иванов, Іванко)

Андрій + Тетяна
```

Бувають випадки, коли в родині є декілька сімей з однаковим прізвищем, але прямими родичами вони не є. У такому випадку можна просто додати [коментар](#коментар) у якому пояснити, про яку саме родину йде мова, а можна додати вигаданий варінт прізвища, який допоможе уникнути плутанини при написанні [посилань](#посилання-на-імʼя) на імʼя.

```fml
Вовк (Вовк-Суми)

Петро + Марина =
Віталій

Марина - хрещена мати Вовк Оксани

Вовк
* ті шо з Києва

Назар + Вікторія =
Віталій
Оксана

Назар - хрещений батько Вовк-Суми Віталія
```
На останньому рядку ми описали відносини між `Назаром` та `Вовк Віталієм`, але `Віталій` є в обох родинах, тому ми використали варіант прізвища `Вовк-Суми`, щоб не було плутанини. Іншим варінтом можна додати до одного з Віталіїв [варіант напису імені](#варіанти-напису-імені) наприклад `Вєталь` і тоді можна буде записати `Вовк Вєталь` замість `Вовк-Суми Віталій`.

## Імʼя

Слово з великої літери у складі опису [відносин](#відносини) між членами сімʼї вважається **імʼям**. Подвійні імена треба записувати через тире без пробілів.

### Варіанти напису імені

Так само як і прізвище, імʼя теж має варіанти напису через кому у дужках. Наприклад гарне імʼя `Олександр`, але у вашій сімʼї кажуть `Сашко` і ви хочете щоб це було записано. Також, зручніше у описі якихось відносин використовувати звичне імʼя замість "гарного".

```fml
Бондаренко

Михайло + Надія =
Олександр (Сашко)
Анатолій (Толік)

Сашко і Толік - близнюки
```

### Зміна прізвища

Слово в дужках **перед** імʼям вказує на те, що людина змінила прізвище на те що в дужках.

```fml
Олійник

Степан + Анастасія =
(Шевченко) Яна

Шевченко

Юрій + Олійник Яна
```

Якщо ви зробили такий запис, то на людину можна [посилатися](#посилання-на-імʼя) як за рідним імʼям, так і за зміненим.

### Посилання на імʼя

Два слова, обидва з великої літери, вважаються **посиланням** на імʼя з іншої родини. За замовчуванням перше слово - це прізвище, а друге - це імʼя. Можна зробити, щоб ваш редактор сприймав друге слово як прізвище, а перше як імʼя, в налаштуваннях плагіну FamilyMarkup.

```fml
Ткаченко

Олег + Кравченко Юлія =
Петро

Кравченко

Віктор + Коваль Соломія =
Юлія
```

### Імʼя під питанням

Будь-яка кількіть слів які закінчуються знаком питання вважаються **імʼям під питанням** - це означає, що ви не впевнені, що людину звуть саме так. Ви можете навіть не писати імʼя, а написати хочаб щось, що ви памʼятаєте про людину, наприклад `дівчинка?`. Можна навіть записати просто знак питання без слів, якщо ви нічого не помʼятаєте, лише те що людина була в сімʼї.

```fml
Поліщук

Роман + Шевчук Ніна? =
Андрій
хлопчик?
?
```
Ми описали сімʼю у якій маму звати наче `Шевчук Ніна`, але це не точно, тому редактор не буде намагатись шукати родину `Шевчук` і людину з іменем `Ніна` у ній. У цій сімʼї три дитини: першу точно звати `Андрій`, другий відомо тілько що він хлопчик, про третю нічого не памʼятаєм. Знаки питання будуть вам нагадуванням, що цю інформацію треба у когось уточнити.

## Відносини

Перелік двох груп імен розділених одним зі [знаків відношення](#знаки відношення) є **відносинами**. Є два типи відносин: звичайні та сімейні.

### Звичайні відносини

Звичайні відносини пояснюють, що поеднує одних людей з іншими. Наприклад близнюки

```fml
Костенко

Денис + Павлюк Діана =
Юля
Людмила (Люда)

Юля і Люда - близнюки
```
На останньому рядку ми описали словом після знаку тире (один із [знаків відношення](#знаки відношення)), що обʼєднує группу людей перед знаком тире. Розділяти імена необхідно одним з [розділових знаків](#розділові знаки). В нашому випадку це слово з маленької літери.

Приклад опису хрещених батьків

```fml
Ткач

Степан + Козак Ольга =
Віктор

Гончаренко

папа? + мама? =
Данило
Назар

Данило + Кулик Ярослава =
Катерина

Назар + Костюк Яна

Катерина і Назар - хрещені батьки Ткача Віктора
```
В цьому випадку, група людей перед тире не лише обʼєднана словами з маленької літери після тире, але й має відношеня до групи людей (в цьому випадку лише одна людина) після слів з маленької літери.

### Сімейні відносини

Сімейні відносини розділяють дві групи людей (імена батьків і імена дітей) за допомогою виключно символа `=`. У сімейних відносинах усі імена **після** знаку рівності створюють нових членів родини, а не посилаються на вже записаних, як у випадку зі звичайними відносинами. Якщо імена записані **до** знака рівності вже існують в родині (описані вище поточної сімʼї), то ці члени родини будуть вважатися батьками поточної сімʼї. Якщо якісь з імен не описані вище в родині, то вони теж будуть додані до родини, просто в них не буде опису хто батьки цих імен.

Якщо імена батьків обʼєднані знаком плюс, то це означає, що вони у шлюбі, якщо будь-яким [іншим знаком](#розділові знаки), то це означає, що між батьками серйозних відносин не було. Якщо батьки були у шлюбі, але розлучилися, то це можна записани після знаку рівності.

Ви можете записати імена дітей через кому (або іншим [розділовим знаком](#розділові знаки)), але зрічніше писати кожне імʼя на окремому рядку.

```fml
Яковенко

Сергій + Білоус Марина = живуть окремо
(Зінченко) Надія (Надя)
Артем (Тьома)
```

Якщо ви запишете імʼя мами без [посилання](#посилання-на-імʼя) на іншу родину і не як [імʼя під питанням](#імʼя-під-питанням), то це означатиме, що мама від народження є членом поточної родини.

### Розділові знаки

Групи людей можна розділяти:

- комами
- плюсами
- словами з маленької літери у будь-якій кількості
- записувати кожне імʼя з нового рядка

### Знаки відношення

Знаки відношення розділяють людей на дві групи, або просто пояснюють чим обʼєднана група людей до знаку відношення за допомогою слів з маленької літери після знаку відношення

Можна використовувати наступні знаки:

- знак рівності: `=`. Використовується виключно для створення [сімейних відносин](#сімейні-відносини)
- тире: `-`. Використовується для створення [звичайних відносин](#звичайні-відносини)
- стрілки: `->`, `<-`, `<->`. Те саме що і тире, але з додатковою інформацією про напрям відносин між двома групами.

Після знаку відношення можна додати опис зі слів з маленької літери.